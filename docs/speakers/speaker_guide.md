---
title: Guida speaker
disquis: PythonBiellaGroup
tags:
  - speaker
hide:
  - feedback
---

# Guida per lo speaker perfetto

Abbiamo raccolto semplici linee guida frutto dei feedback dei membri delle community nelle dirette o nei commenti YT.
In generale sono solo piccoli accorgimenti di buon senso che permettono una preparazione efficace e una buona fruizione dei contenuti durante l’evento.

## **Preparazione dell’evento**

- Concordare con gli organizzatori gli argomenti da presentare
  
    !!! warning "Materiale riservato"
        Uno dei capisaldi della nostra community é la condivisione della conoscenza ed é per questo che ci teniamo che tutto il materiale (registrazione del meetup, slides, esempi di codice, etc.) sia a disposizione di tutti, anche per chi non ha partecipato direttamente alla serata.
        Se hai qualche dubbio in merito al materiale da condividere perché potenzialmente riservato, protetto da NDA, protetto da copyright o altro non esitare ad avvertire gli organizzatori della community per tempo in modo da poter capire come impostare il meetup dati i vincoli sopra citati. 
        Lo apprezzeremo molto ❤️  

- Concordare con gli organizzatori il testo della presentazione della serata che sarà condiviso nei social
- In caso di slides, se create allo scopo e se possibile, usare i template “Python Biella Group”.

    !!! info
        Puoi usare il nostro slide deck per preparare la tua presentazione.

        [SLIDE DECK](https://drive.google.com/drive/folders/1taRpUveQo5MBget-uS4nC9wqNLJvMOy3){ .md-button }

---

## **Poco prima e durante l’evento**

### Materiale

- Predisporre il materiale che si andrà a presentare in modo che sia raggiungibile con pochi click
- Chiudere le finestre con documenti o chat personali in modo che non finiscano per errore in condivisione

### Audio

- Controllare che il microfono sia “adeguatamente” vicino alla bocca
- Che il volume sia corretto
- Che non ci siano fattori di disturbo audio in zona

### Video

- E’ opportuno che lo speaker abiliti il video durante la presentazione
- In caso di live coding o di presentazione codice in IDE, controllare che il font sia “adeguatamente” ingrandito, esser sicuri che materiale sia pronto.

---

## **Subito dopo l'evento**

### Condivisione

- Fornire agli organizzatori le eventuali slides presentate
- Fornire agli organizzatori l’eventuale link github con il codice presentato

---

## **Dopo l'evento**

### Video Youtube

- Una volta pubblicato il video, segnalare eventuali correzioni alla descrizione

### Supporto per domande offline

- Almeno per i primi giorni post serata e post pubblicazione video, seguire i commenti per rispondere ad eventuali domande
